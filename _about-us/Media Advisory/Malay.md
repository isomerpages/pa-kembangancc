---
title: Malay
permalink: /about-us/media-advisory/malayma/
variant: markdown
description: ""
third_nav_title: Media Advisory
---
#### Notis Penggambaran dan Fotografi

Para Peserta,

Terima kasih kerana menyertai acara yang dianjurkan Pertubuhan Akar Umbi Kembangan-Chai Chee ini. Kami ingin memaklumkan bahawa kami akan mengambil gambar dan/atau video penyertaan anda semasa acara ini, dan bahan-bahan itu mungkin digunakan bagi tujuan pemasaran dan penerbitan kami di masa akan datang. Kami hargai sokongan anda terhadap pertubuhan kami, dan kami percaya gambar dan/atau video yang memaparkan diri anda akan menambah baik bahan-bahan pemasaran kami.

Penyertaan anda dalam acara ini menandakan bahawa anda setuju bagi pihak penganjur menggunakan gambar dan/atau video anda bagi tujuan bukan komersial dalam wadah pemasaran, penerbitan dan media sosial, termasuk namun tidak terhad kepada sepanduk, risalah, surat berita dan di Facebook, Instagram dan TikTok tanpa memerlukan sebarang tandatangan persetujuan yang didokumenkan. Persetujuan ini termasuk:

(a) pemahaman anda bahawa gambar dan/atau video boleh diubah atau disunting, mengikut kesesuaian bagi memenuhi keperluan penerbitan atau untuk meningkatkan mutu imej;

(b) pengakuan anda bahawa gambar dan/atau video akan dilihat orang awam dan akan terdapat kemungkinan ia boleh dikongsi atau dimuat-turun oleh pengguna lain; dan

(c) kebenaran anda bahawa Persatuan Rakyat dan Pertubuhan Akar Umbi tidak akan dipertanggungjawabkan bagi sebarang salah guna gambar dan/atau video anda oleh pihak lain.

Penyertaan anda dalam acara kami dan persetujuan anda menyusulinya terhadap kami mengambil dan menggunakan gambar dan/atau video anda adalah secara sukarela, dan anda boleh menarik baliknya pada bila-bila masa dengan menyediakan notis bertulis kepada Pejabat Kawasan Undi Kembangan-Chai Chee.

Kami hargai kerjasama anda dan mengalu-alukan penyertaan aktif anda yang berterusan dalam acara dan aktiviti kami.

Yang ikhlas,

Pejabat Kawasan Undi Kembangan-Chai Chee